The Project Gutenberg eBook of Crito
    
This ebook is for the use of anyone anywhere in the United States and
most other parts of the world at no cost and with almost no restrictions
whatsoever. You may copy it, give it away or re-use it under the terms
of the Project Gutenberg License included with this ebook or online
at www.gutenberg.org. If you are not located in the United States,
you will have to check the laws of the country where you are located
before using this eBook.

Title: Crito


Author: Plato

Translator: Marsilio Ficino

Release date: February 14, 2016 [eBook #51220]

Language: Latin

Credits: Produced by Carolus Raeticus


*** START OF THE PROJECT GUTENBERG EBOOK CRITO ***



Produced by Carolus Raeticus




                                PLATONIS

                                 CRITO


                    Translation by Marsilius Ficinus




                    WILLIAM CURRY, JUN., AND COMPANY

                     SIMPKIN AND MARSHALL, LONDON.



                             M.DCCC.XXXIV.




                          Transcriber's Notes:

For the Latin text the following edition was used:

  "Plato's Apology of Socrates, Crito, and Phædo" (Publ. William Curry,
  Jun., and Company; Simpkin and Marshall, London, 1834)

Concerning the Latin text, a quote from the Preface to the above edition
may suffice:

  "In compliance with the desire of the Publishers, a Latin version has
  been annexed, that of Marsilius Ficinus, a Florentine, born A.D. 1433,
  and educated by Pletho, under the patronage of Cosmo di Medici, for
  the express purpose of translating the writings, and reviving the
  philosophy of Plato."

Footnotes added by the Transcriber are marked as [TR1], [TR2], etc.




                                 CRITO

                        PERSONS OF THE DIALOGUE

                             Socrates Crito

                    SCENE: _The Prison of Socrates_



_SOCRATES._—Curnam hac hora venisti, o Crito? annon valde adhuc est ante
lucem?

_CRITO._—Valde quidem.

_SO._—Quando vero maxime?

_CR._—Profunda aurora.

_SO._—Admiror, quemadmodum ipse custos carceris tibi obtemperare
voluerit.

_CR._—Familiaris jam mihi est, o Socrates, ob crebrum huc adventum
meum. Præterea beneficii nonnihil a me accepit.

_SO._—Venistine modo? an jam est dudum?

_CR._—Satis dudum.

_SO._—Proinde cur non statim me excitasti, sed silentio assedisti?

_CR._—Nunquam per Jovem, o Socrates, excitassem. neque enim ipse vellem
in tanto dolore evigilare. Sed te jamdudum admiror, sentiens, quam
suaviter dormias; et consulto non excitavi te, ut quam placidissime
degeres. Equidem et per omnem vitam ob hujusmodi morem beatum te
judicavi; maxime vero in præsenti calamitate, quod eam tam facile ac
placide feras.

_SO._—Perabsurdum esset, o Crito, si quis tam grandis natu imminentem
mortem moleste ferat.

_CR._—Sed et alii, o Socrates, æque senes similibus calamitatibus
opprimuntur, quos tamen ætas ab afflictione, quam sors præsens affert
secum, non liberat.

_SO._—Ita est. Sed curnam adeo mane venisti?

_CR._—Nuntium, o Socrates, ferens acerbum; non tibi quidem, ut mihi
apparet, sed mihi potius, et familiaribus tuis omnibus, et acerbum et
gravem. quod equidem inter gravissima, ut arbitror, numeraverim.

_SO._—Quidnam hoc? nunquid navis ex Delo jam rediit? qua reducta, mihi
est moriendum.

_CR._—Nondum rediit quidem; sed reditura videtur hodie, quemadmodum
nuntiant nonnulli e Sunio venientes, qui ibi eam reliquerunt. constat
ergo ex his nuntiis, hodie esse venturam; ideoque necessarium fore, te
cras, o Socrates, e vita decedere.

_SO._—Bona, o Crito, fortuna: si ita diis placet, ita esto. non tamen
existimo, illam hodie redituram.

_CR._—Undenam id conjectas?

_SO._—Dicam equidem. siquidem postridie, quam navis redierit, mihi est
obeundum.

_CR._—Sic utique aiunt hi, penes quo rei hujus potestas est.

_SO._—Itaque non hac die venturam puto, sed altera. conjecturam vero ex
somnio quodam accipio, quod paulo ante hac ipsa nocte mihi vistum est:
opportuneque videris somnum mihi non perturbasse.

_CR._—Sed quale id somnium erat?

_SO._—Videbatur mihi mulier quædam adveniens, pulchra et aspectu grata,
vestes habens candidas, vocare me, atque dicere, o Socrates, tertia hinc
die Phthiam pervenies latiglebam.

_CR._—Quam mirum id insomnium, Socrates?

_SO._—Manifestum tamen, ut mihi videtur.

_CR._—Manifestum certe. sed, o beate Socrates, etiam nunc crede mihi, ac
salvus esse velis. Mihi enim, si tu obieris, non una tantum calamitas
imminet: sed præter id, quod te orbatus fuero tali necessario, qualem
alterum nunquam reperiam, videbor utique multis, qui neutrum nostrum
satis noverint, cum potuissem te servare, si minus pecuniis
perpercissem, te penitus neglexisse. Atqui quænam major potest esse
infamia, quam videri, pluris fecisse pecunias quam amicos? non enim
poterit persuaderi compluribus, te hinc abire noluisse, nobis, quo id
ageres, omni studio contendentibus.

_SO._—Quid vero a nobis, o beate Crito, tanti vulgi opinio æstimatur?
probatissimi enim viri, quorum magis habenda ratio est, hæc ita gesta
esse, ut gesta sunt, arbitrabuntur.

_CR._—Attamen vides, o Socrates, compelli nos opinionem quoque vulgi
curare. præsentia enim hæc declarant, posse vulgus non minima malorum,
immo fere maxima, si quis in populo calumniis agitetur, inferre.

_SO._—Utinam, o Crito, posset vulgus maxima inferre mala, ut vicissim
maxima posset bona. et bene quidem se res haberet, neutrum vero potest;
quippe cum neque prudentem, neque imprudentem efficere valeat. faciunt
vero quodlibet, utcunque contingit.

_CR._—Hæc quidem ita se habeant. Ad id vero, Socrates, mihi responde,
num forte mei ceterorumque necessariorum tuorum respectus te retinet,
ne, si hinc evaseris, calumniatores nos postea vexent, quasi te hinc
furati fuerimus: cogamurque vel totum patrimonium, vel permultas
pecunias amittere, vel præter hæc aliud quippiam pati. Si quid tale
times, curam ejusmodi pone. justum namque est, nos tuæ salutis gratia
non hoc solum, verum etiam, si oportuerit, majus aliud subire
periculum. Verum mihi obtempera, neque aliter facias.

_SO._—Et hæc equidem et alia multa, o Crito, considero.

_CR._—Ne igitur hæc vereare. neque enim multum est argentum, quod
postulant hi, qui servare te atque hinc educere pollicentur. Vides
præterea, quam tenues sint calumniatores tui, ut non magna ad eos
placandos largitione sit opus. Tibi vero pecuniæ adsunt meæ, ad hoc, ut
opinor, sufficientes. Proinde si quo mei respectu adductus non putas
meas pecunias erogandas, adsunt hospites isti parati persolvere. quorum
unus etiam huc attulit sufficientem pecuniam, ad hoc ipsum paratam,
Simmias Thebanus. ad hoc ipsum promtus est et Cebes, aliique
permulti. Quamobrem, ut modo dicebam, nihil tale metuas, quo minus
serves teipsum. Sed neque etiam illud, quod in judicio dixisti, te
remoretur, si hac urbe exires, quo teipsum verteres te minime
habiturum. aliis enim multis in locis quocunque profectus fueris, te
homines colent: ac si velis in Thessaliam te conferre, reperies illic
hospites meos, qui te plurimi libenter libentissime complectentur;
tutumque præsidio suo adeo reddent, ut nemo in Thessalia tibi injuriam
sit facturus.

Accedit ad hæc, o Socrates, quod rem minime justam aggredi videris, si,
cum salvus esse possis, teipsum perdas, taliaque contra te facere
studeas, qualia inimici ipsi tui contenderent, contenderuntque, te
perdere properantes. Proinde filios quoque tuos perdere mihi
videris. quos cum liceat tibi educare atque erudiere, deseris omnino, et
quantum in te, eorum mores fortunæ committis. Accident vero eis
verisimiliter, qualia evenire orphanis consueverunt. Profecto oportebat
non genuisse filios; aut in eis educandis erudiendisque laborem non
recusare. Tu vero mihi videris, quæ elegisset vir segnis ac piger, nunc
elegisse: decebat autem contra viri boni fortisque eligere; præsertim
te, per omnem vitam virtutis studium profitentem. Itaque non possum tua
nostraque vice, familiarum tuorum, non erubescere, veritus, ne tota hæc
res tua ignavia quadam nostra sic tractata fuisse videatur. Et primum
quidem ille tunc in judicium ingressus, cum liceret non ingredi; deinde
concertatio ipsa judicii similiter acta; et extremus hic finis, tanquam
ridiculum quiddam, per ignaviam segnitiemque nostram effugisse nos
videbitur, quod nec nos te servaverimus, neque tu ipse te, cum id fieri
absque magna difficultate potuerit, si vel parum in nobis usus
industriæque fuisset. Hæc igitur, o Socrates, considera, ne
præterquam[TR1] quod mala sunt, etiam dedecori tibi nobisque sint: sed
tibi consule. immo vero non jam amplius consulendi tempus, sed consultum
jam esse oportuit. unicum vero consilium est; videlicet venienti hac
nocte cuncta hæc facta esse oportere. Sin autem ultra tardamus, nihil
omnino fieri ulterius poterit. quamobrem omnino mihi adhibe fidem, o
Socrates, nec ullo modo aliter facias.

_SO._—O amice Crito, studium hoc tuum permulti faciendum esset, si qua
ratione recta susceptum esset. sin minus, quanto vehementius est, tanto
molestius. Considerandum est igitur, agendane hæc nobis sint, an
non. nam ego is sum non modo nunc, sed et semper, qui meorum nulli
paream, præterquam rationi, quæ ratiocinanti mihi optima
videatur. Rationes itaque illas, quibus superioribus temporibus usus
sum, nec nunc quidem, postquam in hanc fortunam incidi, rejicere possum:
sed similes mihi ferme apparent, easdemque in præsentia, quas et prius,
veneror atque profiteor: adeo, ut nisi nunc meliores afferre possimus,
plane scire debeas, me tibi non concessurum: non, si etiam plura, quam
nunc, multitudinis potentia comminata, nos tanquam pueros larvali
terribilique facie perterrere conetur, pecunia et damna, catenas, cædes
objiciens.

_CR._—Quanam igitur ratione mediocriter considerabimus?

_SO._—Hac utique, si id, quod tu de opinionibus paulo ante dicebas,
resumamus: utrum semper recte se habeat necne, oportere scilicet
quarundam opinionum rationem habere, quarundam vero minime. An forte
prius quam in periculum mortis inciderem, recte id dicebatur: nunc vero
constat, frustra, disputationis gratia, ita dictum fuisse, cum revera
joco cuidam nugisque esset adductum. Cupio equidem, o Crito, una tecum
considerare, nunquid sermo ille prior alienus appareat mihi, nunc in hac
fortuna constituto; an prorsus idem qui et prius: atque utrum
dimittendus sit a nobis, vel ipsi obtemperandum. [Dicebatur autem, ut
opinor, semper sic ab iis, qui se aliquid dicere existimabant, ut nunc
quidem ego dicebam: nempe hominum opiniones partim plurimi faciendas ac
sequendas, partim vero minime. Hoc, per Deos, o Crito, nonne tibi recte
dici videtur? tu enim, ut fert hominum conditio, tantum abes a periculo
ut crastino die moriaris; nec te in errorem inducit præsens calamitas.]
Considera igitur: an non sufficienter tibi dici videtur, non oportere
omnes opiniones hominum sequi; sed alias quidem sequi, alias vero
negligere: neque omnium quidem, sed duntaxat quorundam. quid ergo dicis?
hæc non recte dicuntur?

_CR._—Recte.

_SO._—An non bonas honorare decet, mala vero contemnere?

_CR._—Ita decet.

_SO._—Bonæ autem nonne prudentum? malæ contra sunt imprudentum?

_CR._—Quidni?

_SO._—Age vero, quonam modo rursus talia dicebantur? qui in gymnasiis se
exercet, utrum cujuslibet hominis laudi, vel vituperationi mentem
adhibebit; an illius tantum, qui medicus sit, aut gymnasii magister?

_CR._—Hujus solius.

_SO._—An non timere decet vituperationes, et optare laudes illius unius
potius, quam multorum?

_CR._—Procul dubio.

_SO._—Hac itaque ratione illi agendum est, exercendumque, et edendum
atque bibendum, qua illi unico videatur, qui præsideat intelligatque,
potius quam, ut videtur vulgo.

_CR._—Vera hæc sunt.

_SO._—Quid vero, si illi uni non pareat, opinionemque ejus et
commendationes nihili pendat, honoret vero vulgi ignorantumque
commendationes, nunquid a malo tutus erit?

_CR._—Minime.

_SO._—Quid autem est id malum, et quonam tendit, et in quam non
obedientis partem?

_CR._—In corpus videlicet; hoc enim corrumpitur.

_SO._—Recte dicis. Nonne de aliis, o Crito, eadem ratio est? Ne omnia
percurramus: de justis inquam injustisque, de turpibus et honestis,
bonisque et malis, de quibus in præsentia nobis consultatio est, utrum
multorum opinionem sequi vererique debeamus, an unius potius, qui
intelligat, quem decet et venerari et timere magis, quam cunctos
alios. cui nisi obtemperaverimus, lædemur et corrumpemur in eo, quod
justo quidem melius fieri, injusto autem corrumpi soleat. an nihil id
est?

_CR._—Id quidem, o Socrates, arbitror.

_SO._—Age vero, si id, quod a salubri quidem fit melius, ab insalubri
vero corrumpitur, corruperimus, imperitorum potius quam peritorum
sequuti judicia, an nobis eo destructo vivendum erit? est autem id
corpus. nonne?

_CR._—Corpus.

_SO._—Nunquid ergo vivendum nobis cum depravato corpore atque destructo?

_CR._—Nullo modo.

_SO._—An forte cum illo vivendum est nobis corrupto, quod injusto quidem
læditur, justo vero juvatur? nunquid vilius illud, quam corpus
existimamus, quidquid illud est e nostris, circa quod justitia,
injustitiaque versatur?

_CR._—Nullo modo.

_SO._—Sed pretiosius?

_CR._—Valde.

_SO._—Non igitur, o vir optime, admodum nobis curandum est, quid de
nobis multi loquantur; sed quid dicat is unus, qui intelligit justa et
injusta, atque ipsa veritas. Quamobrem primo quidem non recte adduxisti,
opinionem vulgarem de rebus justis, et honestis, et bonis, harumque
contrariis, esse alicujus existimandam. At vero dicet aliquis, posse
vulgus nos interficere?

_CR._—Nimirum dici id potest, o Socrates.

_SO._—Vera loqueris. Sed, o mirabilis, hæc ratio, quam percurrimus,
superiori similis esse videtur: atque hanc rursus considera, utrum nobis
maneat, necne: videlicet, non multi faciendum esse vivere, sed bene
vivere.

_CR._—Manet quidem.

_SO._—Sed hoc quoque manetne? bene, et honeste, et juste vivere idem
esse?

_CR._—Constat.

_SO._—Igitur ex his, quæ confessi sumus, hoc considerandum, utrum justum
sit conari me hinc exire, Atheniensibus non dimittentibus, vel injustum:
ac si appareat, justum esse, tentemus: si minus, dimittamus. Quas vero
tu affers considerationes de pecuniarum sumptu, de vulgari opinione, de
filiis educandis: cavendum est, o Crito, ne excogitationes revera horum
multorum sint, qui facile interficiunt, atque eorum, qui similiter,
inquam, si possent, reviviscerent, et id quidem absque mente. Nobis
vero, quandoquidem sic exigit ratio, nihil aliud attendendum est, quam
quod modo dicebamus, utrum agamus justa, pecunias largiendo, gratiamque
habendo his, qui me hinc educant: utrum, inquam, in hoc agamus justa,
nos quidem educti, illi vero educentes; an potius utrinque in his
omnibus agendis, agamus injuste: atque si appareat, nos iniqua aggredi,
ne excogitandum quidem id est; sed mansuete subire decet et mortem, et
quodvis aliud supplicium prius, quam quidquam agamus inique.

_CR._—Recte loqui videris, Socrates. considera tamen, quid agamus.

_SO._—Consideremus, o bone vir, una. ac si qua in parte me dicentem
redarguere poteris, redargue. ego enim assentiar. sin minus, desine
quæso, o vir beate, jam toties eadem verba repetere: oportere scilicet
me hinc, Atheniensibus invitis, abire. Equidem multi facio, persuaso te
hæc agere; non autem invito. Attende itaque, nunquid considerationis
initium tibi sufficienter dictum sit; conareque quod rogatus sis ita
respondere, ut maxime censeas respondendum.

_CR._—Conabor equidem.

_SO._—Dicimus sane, nullo modo sponte esse injuriandum; an forte quodam
pacto injuria facienda est, aliter vero nequaquam? vel potius injuriari
nullo modo vel bonum est, vel honestum, quemadmodum in superiori tempore
sæpe confessi sumus? Quod quidem et nuper est confirmatum. An forte
omnes illæ superiores conventiones nostræ in paucis his diebus prorsus
evanuerunt, ac jamdiu nos tam grandes natu homines, o Crito, tamque
studiose invicem disserentes, latuit, nihil a pueris nos differre? An
potius sic prorsus res se habet, ut jamdiu dicebamus, sive affirmet id
multitudo, sive neget; et, sive graviora præsentibus, sive leviora
subire cogamur, attamen injuriam facere omnino malum turpeque esse
fatemur illi ipsi, qui facit, an non?

_CR._—Fatemur certe.

_SO._—Quamobrem nullo modo injuriandum est.

_CR._—Nullo quidem.

_SO._—Neque, si injuriam passus fueris, eam ulciscendum, ut vulgus
putat. siquidem nullo modo injuriandum.

_CR._—Ita videtur.

_SO._—Quid vero? mala alicui facere decet, o Crito, an non?

_CR._—Non certe, o Socrates.

_SO._—Quid autem, qui mala patitur, num mala vicissim referre illi
debet, qui intulit, ut vulgo videtur? justumne id esset, an injustum?

_CR._—Injustum.

_SO._—Nempe mala inferre hominibus, non discrepat ab injuria.

_CR._—Vere loqueris.

_SO._—Neque igitur ulcisci decet, neque malefacere cuiquam hominum,
quodcunque ab aliis ipse passus fueris. Et vide, o Crito, ne quid, dum
hæc concedis, præter sententiam tuam nobis assentiare. Perpaucis enim,
scio quid loquar, sic vel apparet, vel apparebit. At vero quibus sic
apparet, et quibus aliter, his non est communis deliberatio; sed necesse
est, eos, cum ultro citroque consilia sua respiciunt, invicem se
despicere. Animadverte igitur et tu diligenter, utrum tibi mihique
communis sit hæc opinio, mecumque sentias: atque utrum ab hoc principio
exorsi deliberemus, quasi nunquam rectum sit, vel injuriari, vel ulcisci
injuriam, vel malum referre in eum qui intulit. An hic discedis a nobis,
in hoc principio non consentiens? Mihi quidem et jamdiu et nunc ita
videtur. Quod si tibi apparet aliter, dic, et doce. sin autem in
superioribus permanes, jam quid sequatur audi.

_CR._—Consentio equidem et permaneo.

_SO._—Dico ergo deinceps, immo potius interrogo, utrum[TR2] quæ quis
confiteatur alicui, justa esse, facere debeat, an fallere?

_CR._—Facere.

_SO._—Ex his jam ita considera. Si nos hinc abeamus præter civitatis
consensum, utrum male aliquibus faciemus, et his quidem, quibus minime
decet, vel non: et utrum in his permanebimus, quæ justa esse convenimus,
vel contra?

_CR._—Nequeo equidem, o Socrates, ad hæc respondere. neque enim
intelligo.

_SO._—Verum ita considera, perinde ac si, volentibus nobis hinc sive
aufugere, sive quomodocunque hoc vocandum sit, veniant leges,
civitatisque hujus respublica, et instantes nobis sic inquiant: Dic
nobis, o Socrates, quidnam cogitas facere? an non intelligis, hac re,
quam aggrederis, te nobis legibus, totique patriæ, quantum in te est,
interitum machinari? an putas, civitatem ullam amplius stare posse, ac
non subverti, in qua judicia publica nullam vim habeant, sed a privatis
hominibus contemnantur atque frangantur? Quid ergo dicemus ad hæc, o
Crito, aliaque hujusmodi. Permulta enim in hanc sententiam afferre quis
potest; præsertim orator, pro lege ita soluta declamans, quæ quidem
sententias publico judicio latas jubet ratas esse. an respondebimus
illi, civitatem non recte judicando nobis injuriam intulisse? itane, an
aliter?

_CR._—Ita per Jovem, o Socrates.

_SO._—At enim leges ipsæ sic responderent: O Socrates, nonne nobis tecum
id convenit, standum tibi esse judiciis, quæ civitas tulerit? Quod si
leges ita loquentes admiraremur, forte dicerent: Noli, Socrates, quæ
modo diximus, admirari: immo responde, cum tibi et interrogare et
respondere sit consuetum. Dic age, quidnam nobis civitatique succenseas,
quo dissolvere nos contendas? principio, nonne nos te genuimus? atque
per nos pater tuus matrem accepit tuam, et provocavit? Dic ergo, an has
inter nos leges, quæ sunt circa conjugia, improbes, atque his aliqua in
parte, quasi minus rectis, succenseas. Nihil succenseo, dicerem. Sed an
his legibus, quæ educatione eruditionique natorum provident, in qua ipse
quoque eruditus es? an non recte disposuerunt hæ leges ad hoc officium
conditæ, cum juberent patrem tuum in musica te et gymnastica erudire?
Recte disposuisse concederem. Age ergo, postquam per nos genitus es,
educatusque ac eruditus, primo quidem num potes negare, te nostrum esse
et natum et servum, ipsumque te et progenitores. deinde, cum id ita se
habeat, an putas jus ex æquo tibi atque nobis esse; et quæ nos tibi
facere aggrediamur, eadem vicissim in nos abs te referri justum esse
judicas? An, cum nec ad patrem, nec ad dominum, si eam habeas, tibi jus
ex æquo sit, ut, quæ ab illis patiare, in eos referre possis; neque si
jurgio hi te lacessant, contra jurgare, neque si te verberent, vicissim
verberare, neque alia ejusmodi in eos tentare liceat: contra patriam
vero ac leges tibi licebit? adeo ut, si, nos judicantes id esse justum,
interficere te velimus, tu vicissim nos leges et patriam pro viribus
coneris occidere, dicasque, te in his agendis justa facere, qui virtutis
curam revera habere profiteris. An sic es sapiens, ut te latuerit, et
patri et matri et progenitoribus omnibus patriam esse anteponendam;
atque esse venerabilius quiddam sanctiusque, et in superiori sorte, tum
apud deos, tum apud homines mentis compotes, patriam collocandam?
colereque eam oportere magis, eique obedire; ac rigidius se gerenti
mitius assentiri, quam patri: et, si quid jubeat, vel dissuadere illi
quantum liceat, vel facere; et patientissime sustinere, quidquid
jusserit patiendum? ac, sive mandaverit verberari te, sive in vincula
conjici, sive in prœlium miserit ad vulnera excipienda, mortemque
subeundam, obediendum est omnino. jus enim ita dictat; et neque
tergiversandum, neque fugiendum, neque ordinem deserendum, sed et in
bello, et in judicio, et prorsus ubique, ea sunt, quæ respublica
patriaque jusserit, facienda: aut certe verbis, quatenus justum est, uti
licet ad persuadendum illi eamque placandam: vi autem uti nefas est, vel
contra matrem, vel contra patrem, maxime vero omnium contra
patriam. Quidnam ad hæc dicemus, Crito, verane loqui leges, an contra?

_CR._—Mihi quidem videntur.

_SO._—Proinde leges fortasse dicent: Animadverte, o Socrates, utrum vere
dicamus, te injusta contra nos aggredi. Nos quidem, quæ te et alios
cives genuimus, educavimus, nutrivimus, participes bonorum omnium, quæ
in nostra erant potestate, effecimus: tamen permisimus cuilibet
Atheniensium, cognitis jam civitatis moribus legibusque, et reipublicæ
gubernandæ forma, si cui non placeamus, licere, acceptis suis, quocunque
placuerit hinc abire. Nec ulla ex nobis legibus impedit aut denegat,
sive quis vestrum, cui nos civitasque minime placeamus, in coloniam
aliquam hinc velit discedere, sive habitationem alio transferre cupiat,
quo minus id pro arbitrio facere valeat, secumque sua perferre. At vero
quicunque ex vobis, postquam cognoverit, quemadmodum nos judicia
disponimus, et in ceteris omnibus regimus civitatem, permanserit tamen,
hunc jam asseveramus, opere ipso convenisse nobiscum, quæcunque
jusserimus, se facturum. Atque eum, qui non paruerit, tripliciter
injuriari censemus: et quod genitricibus nobis non obtemperat; et quod
nutricibus non obsequitur; et quod pactus nobis obedire, neque obedit,
neque persuadere nobis studet, si quid minus recte facere videamur:
cumque præcepta nostra libere proponamus, neque mandemus rigide, sed
permittamus alterum e duobus, aut verbis persuaderi nobis, aut manda
explere; tu horum neutrum facis.

His ergo criminibus te, o Socrates, obnoxium judicamus fore, si, quæ
cogitas, feceris: nec minime Atheniensium te, sed maxime omnium. Ac si
causam requiram, ob quam præ ceteris sim obnoxius, forte juste me
remorderent, dicentes, me maxime omnium Atheniensium civitatis legibus
consensisse. sic enim inferrent: Magna nobis, o Socrates, horum sunt
argumenta, tibi nos civitatemque placuisse. nunquam enim maxime omnium
Atheniensium in ea moras traxisses, nisi tibi mirifice
placuisset. Itaque nec spectaculi gratia urbe unquam egressus es, nisi
semel in Isthmum, nec alio usquam, nisi in militia; neque aliam fecisti
peregrinationem unquam, quemadmodum ceteri solent; neque alterius
civitatis te cepit cupiditas, aliarumve legum; sed nos tibi nostraque
civitas satisfecimus; usqueo adeo vehementer probasti nos, nostrisque
moribus victurum te consensisti: tum in ceteris rebus, tum quia in ea
filios procreasti, utpote quæ tibi placuerit. Quin etiam licebat tibi in
ipso judicio exsilium postulare, si voluisses; atque quod nunc invita
civitate aggrederis, tunc ea volente poteras facere. Tu vero verbis tunc
te extulisti, quasi non graviter ferres, si mori te oporteret. quinimmo
mortem ipsam, ut dicebas, potius quam exsilium elegisti. Nunc vero nec
verba illa tua erubescis, neque nos leges vereris, sed nobis interitum
machinaris. Facis autem, quod deterrimus faceret servus, fugam arripere
tentans, contra pactiones conventionesque, in quibus convenisti
nobiscum, nostris te præbens institutionibus gubernandum. Primum
responde nobis, num id ipsum vere dicamus, consensisse non verbis, sed
re ipsa, moribus nostris gubernari debere. An non vera hæc sunt? Quid ad
hæc dicemus, Crito? an non confitebimur?

_CR._—Necesse est, o Socrates.

_SO._—Nonne igitur (leges inquient) conventa nobiscum et pacta
transgrederis? quæ neque coactus es nobiscum inire, neque deceptus,
neque ad breve tempus deliberare ad hæc eligenda es compulsus, sed annos
septuaginta deliberare licuit: quo in tempore licuit et abire, nisi tibi
placuissemus, conventionesque justæ tibi visæ fuissent. Tu vero nec
Lacedæmonem, neque Cretam nobis anteposuisti, quas ipse urbes assidue
prædicas recte gubernari, neque aliam ullam, vel Græcarum civitatum, vel
Barbararum. immo ex hac rarius peregrinatus es, quam claudi et cæci,
mancique alii soleant. usque adeo Atheniensibus tibi præ ceteris civitas
placuit, atque nos, videlicet leges. cui enim placere potest civitas,
cujus non placeant leges? Nunc vero non permanes in his, in quibus
jamdiu nobis tibique convenit. Permanebis certe, si nobis credideris, ne
egrediens urbe deridendus evadas.

Considera rursus, si hæc transgressus fueris, et ea quæ inique cogitas
perpetraveris, ad quid tandem id vel tibi, vel necessariis tuis
conducet. Cuique enim constat, in periculo necessarios tuos fore, ne
ipsi quoque in exsilium expellantur, priventurque civitate, et
patrimonio suo exspolientur. Tu autem si quam in civitatem finitimam te
contuleris, vel Thebas, vel Megaras, (utræque enim gubernantur recte)
hostis primum reipublicæ illius accedes, et omnes, quibus curæ est
patria, despicient abominabunturque te, corruptorem legum
existimantes. ideoque confirmabis eorum qui te damnarunt opinionem, ut
recte contra te tulisse sententiam videantur. quisquis enim corruptor
est legum, is potissimum et juvenum imperitorumque hominum videbitur
esse corruptor. Quid ergo? civitatesne, quæ recte gubernantur, et
modestissimos quosque homines devitabis? Atqui si id feceris, vitane
dignus eris? an forte impudenter te his admiscebis, nec erubesces, de
eisdem apud eos disserere, de quibus apud nos consuevisti; virtutem
videlicet et justitiam, legesque, et instituta legum plurimi esse
existimanda. neque putas, absurdum et ab his dissonans apparere Socratis
factum? Procul dubio putandum est. Fortasse vero civitates has declinans
in Thessaliam ad Critonis hospites abibis. illic enim absque ordine et
temperantia vivitur. Ac forsan libenter illi te audient, narrantem
quemadmodum e carcere ridicule fugeris, ut fascem quendam tibi super
imponens, aut corio tegens, vel aliis quibusdam te involvens,
quemadmodum solent qui fugam surripiunt, et in alienam figuram te
transmutans illinc aufugeris. quemadmodum vero vir senex parvo admodum
tempore, ut verisimile est, victurus, ausus fueris, ob vivendi
cupididatem in tam sordida inopia vivere, maximas transgressus leges,
nullusne dixerit? forte: si neminem offenderis. alioquin multa, o
Socrates, atque indigna te audies. vives autem obnoxius cunctis
hominibus atque deserviens. Quid vero facies in Thessalia? conviviane
frequentabis? utpote qui in Thessaliam, quasi ad cœnam aliquam,
adventaveris. Disputationes vero illæ de justitia, ceterisque virtutibus
ubinam ulterius nobis erunt? Enimvero filiorum gratia vivere cupis, ut
nutrias eos atque erudias. An ergo in Thessaliam eos perduces, ut illic
nutrias eos, atque erudias, hospites eos efficiens, ut hoc insuper
commodi abs te reportent? an id quidem non facies; hic vero relicti
melius te vivo alentur, atque erudientur a necessariis tuis, te absente?
Utrum vero, si Thessaliam abibis, tui id curabunt: sin autem in alteram
transibis vitam, non curabunt? Profecto si quid opis est in his, qui
aiunt se tuos necessarios esse, credendum est, curaturos.

Ceterum, o Socrates, fidem nobis adhibens nutricibus tuis, neque filios
tuos, neque vitam, neque aliud quidquam pluribus facias, quam justitiam:
ut cum in vitam alteram transmigraveris, valeas illic præsidibus horum
omnium reddere rationem. Nempe si leges transgressus hæc feceris, neque
melius, neque justius, neque sanctius id vel tibi continget, vel tuis;
neque illuc tibi profecto conducet. quin potius injuriam passus abito,
si abieris, non a nobis quidem legibus, sed ab hominibus. Verum si adeo
turpiter aufugeris, etiam versa vice injurias malaque referens,
conventionesque nobiscum initas et promissa transgressus, atque lædens
eos, quos minime oportebat, te ipsum scilicet et amicos et patriam,
nosque leges: nos utique et viventi tibi infensæ hic erimus, et in
altera vita leges, quæ illic sunt nostræ sorores, haud quaquam te
benigne recipient, scientes, te nos pro viribus disperdere conatum
fuisse. Quamobrem, ne Crito aliter tibi quam nos persuadeat, caveto.

Hæc equidem, o dulcis amice Crito, audire videor, quemadmodum Corybantes
tibias audire se putant. atque in me sermonum ejusmodi sonitus adeo
reboat, ut alia audire non possim. Vides, quæ in præsentia mihi
apparent: quibus si quid contradicere aggrediaris, frustra
conabere. verumtamen si quid te profecturum confidis, dicas.

_CR._—Ergo vero quod dicam, o Socrates, nihil habeo.

_SO._—Desine ergo, Crito; et pergamus hac, quandoquidem hac nos Deus
ipse ducit.


                                 FINIS.


[TR1] "præterquum" -> "præterquam".

[TR2] "Utrum" -> "utrum".






        
            *** END OF THE PROJECT GUTENBERG EBOOK CRITO ***
        

    

Updated editions will replace the previous one—the old editions will
be renamed.

Creating the works from print editions not protected by U.S. copyright
law means that no one owns a United States copyright in these works,
so the Foundation (and you!) can copy and distribute it in the United
States without permission and without paying copyright
royalties. Special rules, set forth in the General Terms of Use part
of this license, apply to copying and distributing Project
Gutenberg™ electronic works to protect the PROJECT GUTENBERG™
concept and trademark. Project Gutenberg is a registered trademark,
and may not be used if you charge for an eBook, except by following
the terms of the trademark license, including paying royalties for use
of the Project Gutenberg trademark. If you do not charge anything for
copies of this eBook, complying with the trademark license is very
easy. You may use this eBook for nearly any purpose such as creation
of derivative works, reports, performances and research. Project
Gutenberg eBooks may be modified and printed and given away—you may
do practically ANYTHING in the United States with eBooks not protected
by U.S. copyright law. Redistribution is subject to the trademark
license, especially commercial redistribution.


START: FULL LICENSE

THE FULL PROJECT GUTENBERG LICENSE

PLEASE READ THIS BEFORE YOU DISTRIBUTE OR USE THIS WORK

To protect the Project Gutenberg™ mission of promoting the free
distribution of electronic works, by using or distributing this work
(or any other work associated in any way with the phrase “Project
Gutenberg”), you agree to comply with all the terms of the Full
Project Gutenberg™ License available with this file or online at
www.gutenberg.org/license.

Section 1. General Terms of Use and Redistributing Project Gutenberg™
electronic works

1.A. By reading or using any part of this Project Gutenberg™
electronic work, you indicate that you have read, understand, agree to
and accept all the terms of this license and intellectual property
(trademark/copyright) agreement. If you do not agree to abide by all
the terms of this agreement, you must cease using and return or
destroy all copies of Project Gutenberg™ electronic works in your
possession. If you paid a fee for obtaining a copy of or access to a
Project Gutenberg™ electronic work and you do not agree to be bound
by the terms of this agreement, you may obtain a refund from the person
or entity to whom you paid the fee as set forth in paragraph 1.E.8.

1.B. “Project Gutenberg” is a registered trademark. It may only be
used on or associated in any way with an electronic work by people who
agree to be bound by the terms of this agreement. There are a few
things that you can do with most Project Gutenberg™ electronic works
even without complying with the full terms of this agreement. See
paragraph 1.C below. There are a lot of things you can do with Project
Gutenberg™ electronic works if you follow the terms of this
agreement and help preserve free future access to Project Gutenberg™
electronic works. See paragraph 1.E below.

1.C. The Project Gutenberg Literary Archive Foundation (“the
Foundation” or PGLAF), owns a compilation copyright in the collection
of Project Gutenberg™ electronic works. Nearly all the individual
works in the collection are in the public domain in the United
States. If an individual work is unprotected by copyright law in the
United States and you are located in the United States, we do not
claim a right to prevent you from copying, distributing, performing,
displaying or creating derivative works based on the work as long as
all references to Project Gutenberg are removed. Of course, we hope
that you will support the Project Gutenberg™ mission of promoting
free access to electronic works by freely sharing Project Gutenberg™
works in compliance with the terms of this agreement for keeping the
Project Gutenberg™ name associated with the work. You can easily
comply with the terms of this agreement by keeping this work in the
same format with its attached full Project Gutenberg™ License when
you share it without charge with others.

1.D. The copyright laws of the place where you are located also govern
what you can do with this work. Copyright laws in most countries are
in a constant state of change. If you are outside the United States,
check the laws of your country in addition to the terms of this
agreement before downloading, copying, displaying, performing,
distributing or creating derivative works based on this work or any
other Project Gutenberg™ work. The Foundation makes no
representations concerning the copyright status of any work in any
country other than the United States.

1.E. Unless you have removed all references to Project Gutenberg:

1.E.1. The following sentence, with active links to, or other
immediate access to, the full Project Gutenberg™ License must appear
prominently whenever any copy of a Project Gutenberg™ work (any work
on which the phrase “Project Gutenberg” appears, or with which the
phrase “Project Gutenberg” is associated) is accessed, displayed,
performed, viewed, copied or distributed:

    This eBook is for the use of anyone anywhere in the United States and most
    other parts of the world at no cost and with almost no restrictions
    whatsoever. You may copy it, give it away or re-use it under the terms
    of the Project Gutenberg License included with this eBook or online
    at www.gutenberg.org. If you
    are not located in the United States, you will have to check the laws
    of the country where you are located before using this eBook.
  
1.E.2. If an individual Project Gutenberg™ electronic work is
derived from texts not protected by U.S. copyright law (does not
contain a notice indicating that it is posted with permission of the
copyright holder), the work can be copied and distributed to anyone in
the United States without paying any fees or charges. If you are
redistributing or providing access to a work with the phrase “Project
Gutenberg” associated with or appearing on the work, you must comply
either with the requirements of paragraphs 1.E.1 through 1.E.7 or
obtain permission for the use of the work and the Project Gutenberg™
trademark as set forth in paragraphs 1.E.8 or 1.E.9.

1.E.3. If an individual Project Gutenberg™ electronic work is posted
with the permission of the copyright holder, your use and distribution
must comply with both paragraphs 1.E.1 through 1.E.7 and any
additional terms imposed by the copyright holder. Additional terms
will be linked to the Project Gutenberg™ License for all works
posted with the permission of the copyright holder found at the
beginning of this work.

1.E.4. Do not unlink or detach or remove the full Project Gutenberg™
License terms from this work, or any files containing a part of this
work or any other work associated with Project Gutenberg™.

1.E.5. Do not copy, display, perform, distribute or redistribute this
electronic work, or any part of this electronic work, without
prominently displaying the sentence set forth in paragraph 1.E.1 with
active links or immediate access to the full terms of the Project
Gutenberg™ License.

1.E.6. You may convert to and distribute this work in any binary,
compressed, marked up, nonproprietary or proprietary form, including
any word processing or hypertext form. However, if you provide access
to or distribute copies of a Project Gutenberg™ work in a format
other than “Plain Vanilla ASCII” or other format used in the official
version posted on the official Project Gutenberg™ website
(www.gutenberg.org), you must, at no additional cost, fee or expense
to the user, provide a copy, a means of exporting a copy, or a means
of obtaining a copy upon request, of the work in its original “Plain
Vanilla ASCII” or other form. Any alternate format must include the
full Project Gutenberg™ License as specified in paragraph 1.E.1.

1.E.7. Do not charge a fee for access to, viewing, displaying,
performing, copying or distributing any Project Gutenberg™ works
unless you comply with paragraph 1.E.8 or 1.E.9.

1.E.8. You may charge a reasonable fee for copies of or providing
access to or distributing Project Gutenberg™ electronic works
provided that:

    • You pay a royalty fee of 20% of the gross profits you derive from
        the use of Project Gutenberg™ works calculated using the method
        you already use to calculate your applicable taxes. The fee is owed
        to the owner of the Project Gutenberg™ trademark, but he has
        agreed to donate royalties under this paragraph to the Project
        Gutenberg Literary Archive Foundation. Royalty payments must be paid
        within 60 days following each date on which you prepare (or are
        legally required to prepare) your periodic tax returns. Royalty
        payments should be clearly marked as such and sent to the Project
        Gutenberg Literary Archive Foundation at the address specified in
        Section 4, “Information about donations to the Project Gutenberg
        Literary Archive Foundation.”
    
    • You provide a full refund of any money paid by a user who notifies
        you in writing (or by e-mail) within 30 days of receipt that s/he
        does not agree to the terms of the full Project Gutenberg™
        License. You must require such a user to return or destroy all
        copies of the works possessed in a physical medium and discontinue
        all use of and all access to other copies of Project Gutenberg™
        works.
    
    • You provide, in accordance with paragraph 1.F.3, a full refund of
        any money paid for a work or a replacement copy, if a defect in the
        electronic work is discovered and reported to you within 90 days of
        receipt of the work.
    
    • You comply with all other terms of this agreement for free
        distribution of Project Gutenberg™ works.
    

1.E.9. If you wish to charge a fee or distribute a Project
Gutenberg™ electronic work or group of works on different terms than
are set forth in this agreement, you must obtain permission in writing
from the Project Gutenberg Literary Archive Foundation, the manager of
the Project Gutenberg™ trademark. Contact the Foundation as set
forth in Section 3 below.

1.F.

1.F.1. Project Gutenberg volunteers and employees expend considerable
effort to identify, do copyright research on, transcribe and proofread
works not protected by U.S. copyright law in creating the Project
Gutenberg™ collection. Despite these efforts, Project Gutenberg™
electronic works, and the medium on which they may be stored, may
contain “Defects,” such as, but not limited to, incomplete, inaccurate
or corrupt data, transcription errors, a copyright or other
intellectual property infringement, a defective or damaged disk or
other medium, a computer virus, or computer codes that damage or
cannot be read by your equipment.

1.F.2. LIMITED WARRANTY, DISCLAIMER OF DAMAGES - Except for the “Right
of Replacement or Refund” described in paragraph 1.F.3, the Project
Gutenberg Literary Archive Foundation, the owner of the Project
Gutenberg™ trademark, and any other party distributing a Project
Gutenberg™ electronic work under this agreement, disclaim all
liability to you for damages, costs and expenses, including legal
fees. YOU AGREE THAT YOU HAVE NO REMEDIES FOR NEGLIGENCE, STRICT
LIABILITY, BREACH OF WARRANTY OR BREACH OF CONTRACT EXCEPT THOSE
PROVIDED IN PARAGRAPH 1.F.3. YOU AGREE THAT THE FOUNDATION, THE
TRADEMARK OWNER, AND ANY DISTRIBUTOR UNDER THIS AGREEMENT WILL NOT BE
LIABLE TO YOU FOR ACTUAL, DIRECT, INDIRECT, CONSEQUENTIAL, PUNITIVE OR
INCIDENTAL DAMAGES EVEN IF YOU GIVE NOTICE OF THE POSSIBILITY OF SUCH
DAMAGE.

1.F.3. LIMITED RIGHT OF REPLACEMENT OR REFUND - If you discover a
defect in this electronic work within 90 days of receiving it, you can
receive a refund of the money (if any) you paid for it by sending a
written explanation to the person you received the work from. If you
received the work on a physical medium, you must return the medium
with your written explanation. The person or entity that provided you
with the defective work may elect to provide a replacement copy in
lieu of a refund. If you received the work electronically, the person
or entity providing it to you may choose to give you a second
opportunity to receive the work electronically in lieu of a refund. If
the second copy is also defective, you may demand a refund in writing
without further opportunities to fix the problem.

1.F.4. Except for the limited right of replacement or refund set forth
in paragraph 1.F.3, this work is provided to you ‘AS-IS’, WITH NO
OTHER WARRANTIES OF ANY KIND, EXPRESS OR IMPLIED, INCLUDING BUT NOT
LIMITED TO WARRANTIES OF MERCHANTABILITY OR FITNESS FOR ANY PURPOSE.

1.F.5. Some states do not allow disclaimers of certain implied
warranties or the exclusion or limitation of certain types of
damages. If any disclaimer or limitation set forth in this agreement
violates the law of the state applicable to this agreement, the
agreement shall be interpreted to make the maximum disclaimer or
limitation permitted by the applicable state law. The invalidity or
unenforceability of any provision of this agreement shall not void the
remaining provisions.

1.F.6. INDEMNITY - You agree to indemnify and hold the Foundation, the
trademark owner, any agent or employee of the Foundation, anyone
providing copies of Project Gutenberg™ electronic works in
accordance with this agreement, and any volunteers associated with the
production, promotion and distribution of Project Gutenberg™
electronic works, harmless from all liability, costs and expenses,
including legal fees, that arise directly or indirectly from any of
the following which you do or cause to occur: (a) distribution of this
or any Project Gutenberg™ work, (b) alteration, modification, or
additions or deletions to any Project Gutenberg™ work, and (c) any
Defect you cause.

Section 2. Information about the Mission of Project Gutenberg™

Project Gutenberg™ is synonymous with the free distribution of
electronic works in formats readable by the widest variety of
computers including obsolete, old, middle-aged and new computers. It
exists because of the efforts of hundreds of volunteers and donations
from people in all walks of life.

Volunteers and financial support to provide volunteers with the
assistance they need are critical to reaching Project Gutenberg™’s
goals and ensuring that the Project Gutenberg™ collection will
remain freely available for generations to come. In 2001, the Project
Gutenberg Literary Archive Foundation was created to provide a secure
and permanent future for Project Gutenberg™ and future
generations. To learn more about the Project Gutenberg Literary
Archive Foundation and how your efforts and donations can help, see
Sections 3 and 4 and the Foundation information page at www.gutenberg.org.

Section 3. Information about the Project Gutenberg Literary Archive Foundation

The Project Gutenberg Literary Archive Foundation is a non-profit
501(c)(3) educational corporation organized under the laws of the
state of Mississippi and granted tax exempt status by the Internal
Revenue Service. The Foundation’s EIN or federal tax identification
number is 64-6221541. Contributions to the Project Gutenberg Literary
Archive Foundation are tax deductible to the full extent permitted by
U.S. federal laws and your state’s laws.

The Foundation’s business office is located at 809 North 1500 West,
Salt Lake City, UT 84116, (801) 596-1887. Email contact links and up
to date contact information can be found at the Foundation’s website
and official page at www.gutenberg.org/contact

Section 4. Information about Donations to the Project Gutenberg
Literary Archive Foundation

Project Gutenberg™ depends upon and cannot survive without widespread
public support and donations to carry out its mission of
increasing the number of public domain and licensed works that can be
freely distributed in machine-readable form accessible by the widest
array of equipment including outdated equipment. Many small donations
($1 to $5,000) are particularly important to maintaining tax exempt
status with the IRS.

The Foundation is committed to complying with the laws regulating
charities and charitable donations in all 50 states of the United
States. Compliance requirements are not uniform and it takes a
considerable effort, much paperwork and many fees to meet and keep up
with these requirements. We do not solicit donations in locations
where we have not received written confirmation of compliance. To SEND
DONATIONS or determine the status of compliance for any particular state
visit www.gutenberg.org/donate.

While we cannot and do not solicit contributions from states where we
have not met the solicitation requirements, we know of no prohibition
against accepting unsolicited donations from donors in such states who
approach us with offers to donate.

International donations are gratefully accepted, but we cannot make
any statements concerning tax treatment of donations received from
outside the United States. U.S. laws alone swamp our small staff.

Please check the Project Gutenberg web pages for current donation
methods and addresses. Donations are accepted in a number of other
ways including checks, online payments and credit card donations. To
donate, please visit: www.gutenberg.org/donate.

Section 5. General Information About Project Gutenberg™ electronic works

Professor Michael S. Hart was the originator of the Project
Gutenberg™ concept of a library of electronic works that could be
freely shared with anyone. For forty years, he produced and
distributed Project Gutenberg™ eBooks with only a loose network of
volunteer support.

Project Gutenberg™ eBooks are often created from several printed
editions, all of which are confirmed as not protected by copyright in
the U.S. unless a copyright notice is included. Thus, we do not
necessarily keep eBooks in compliance with any particular paper
edition.

Most people start at our website which has the main PG search
facility: www.gutenberg.org.

This website includes information about Project Gutenberg™,
including how to make donations to the Project Gutenberg Literary
Archive Foundation, how to help produce our new eBooks, and how to
subscribe to our email newsletter to hear about new eBooks.


